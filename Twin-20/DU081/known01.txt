 Gezien ik nu niet een tekst op het oog heb die ik kan inleveren, bij deze een nieuwe tekst. Ik zal u een kijkje geven in de komende weken gezien kerstmis er aan komt. Normaal gesproken zou ik in de kerstvakantie vakantie hebben, maar gezien ik nu werk is dat dit jaar niet zo. Ik werk in een huisartsenpraktijk en die kan natuurlijk niet eerder dicht gaan omdat ik graag kerstvoorbereidingen wil treffen. Dit jaar ziet het er daarom net wat anders uit dan normaal. Op kerstavond gaan wij elk jaar met het gezin gourmetten en daarna cadeautjes met gedichten aan elkaar geven. Gezien ik dit jaar tot 17:00 werk, moet ik daarna nog vanuit Amsterdam naar Heemstede, voor mij zitten er dus vrij weinig voorbereidingen aan vast. Ik moet er alleen zijn en in het openbaar vervoer een gedicht uit mijn mouw schudden. Gelukkig ben ik wel eerste en tweede kerstdag vrij, dan kan ik verder wel helpen thuis. Ik zie dat mijn tekens al bijna op zijn, dus ik moet er een einde aan maken. Fijne kerst