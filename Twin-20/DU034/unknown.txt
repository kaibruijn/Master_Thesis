Ik ben wel erg benieuwd hoe jullie de teksten gaan vergelijken qua schrijfstijl. Toen ik zag dat ik een tekstje moest plaatsen, dacht ik: 'welke tekstsoort en hebben jullie liever iets formeels of iets informeels, maakt dat nog uit?' Verder vraag ik me af in hoeverre opleiding en beroep meespelen: ik heb bijvoorbeeld na mijn middelbare schoolperiode alleen maar talen gestudeerd en ben uiteindelijk taalkundige en docent Nederlands geworden. Mijn zus is een heel andere kant op gegaan, maar ik weet niet of jullie hier rekening mee houden in jullie onderzoek. Misschien loop ik op de zaak vooruit en moet ik hier nog wat vervolgvragen over beantwoorden. Ik gok dat ik nu wel meer dan 200 woorden heb geschreven.