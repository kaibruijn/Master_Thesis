Les drie, de les van de voorbereidde presentatie. Ik hield mijn presentatie over Happy Socks. Ik vind Happy Socks gewoon kneiters leuk, dus er was geen gebrek aan enthousiasme. Er werd mij verteld dat ik een mooie opening had en dat ik met het laten zien van mijn eigen sokken goed de aandacht had getrokken. Ook maakte ik weer goed gebruik van gebaren en was het niet storend. De enige twee tips die ik kreeg was dat ik meer gebruik moet maken van intonatie in mijn stem en meer gebruik moet maken van mimiek. Ik vond dit een hele leuke les, puur omdat ik over mijn obsessie kon praten. Ook is het leuk om te zien hoe anderen vertellen over wat ze leuk vinden. In de vierde en laatste les kregen wij de kans om onze elevator pitch voor het ondernemingsplan te oefenen. Ik deed het project ‘ondernemingsplan’ samen met Alondra, dus deed ik de oefenpitch ook met Alondra. De bedoeling was dat we allebei één minuut gingen presenteren. We hebben besloten dat ik zou beginnen en Alondra zou afsluiten.