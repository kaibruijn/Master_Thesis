Waar ik het meeste plezier en de meeste positiviteit uit haal is gitaar spelen. Muziek maken. Iets doen wat ik leuk vind. Ook het lesgeven vind ik met elke minuut op een stagedag leuker worden. Zelfs het vele voorbereiden maakt mij enthousiast om de les te geven. Deze twee passies zou ik onwijs graag willen combineren. Ik ben dan ook zeker van plan om later mijn gitaar vaak in de klas te gebruiken. Wat mij tot nu toe heeft tegengehouden is de ‘podiumangst’ om gitaar te spelen voor de klas. Dit jaar wil ik dat erg graag veranderen en gewoon doen! Geen excuus meer, geen ‘ik doe het een volgende keer’, aan het eind van dit jaar, heb ik mijn gitaar gebruikt in de klas. Verder wil ik mij ook ontwikkelen op de gebieden waar ik in mijn vorige stages nog moeite mee heb. Daarom ga ik leerdoelen voor mezelf opstellen waar ik elke dag, of de dagen waarop ik er aan heb gewerkt, op ga reflecteren. Die reflecties, aanpassingen, ervaringen zal ik in dit document zetten zodat ik over een paar jaar k