Teamontwikkeling E&D-team: Het E&D-team kenmerkt zich als een team dat vanuit verschillende besturen werken. Daarmee hebben de schoolcoaches ook verschillende aanstellingen met de daarbij behorende rechtspositie. Zo is er personeel in dienst bij een reguliere basisschool, van een speciale basisschool en van besturen in het SO cluster 3 en 4. De aansturing gebeurt vanuit het samenwerkingsverband. Het is van belang geweest dat het E&D-team vanuit dezelfde visie werkzaam is, temeer omdat de schoolcoaches hoofdzakelijk solitair binnen de scholen van het SWV werkzaam zijn. Om die reden heeft de teamleider in samenwerking met Bureau ten Bate de afgelopen planperiode met het team aan teamontwikkeling gewerkt. Dit heeft tot onderstaande inzichten geleid: Schoolcoaches vinden het belangrijk om op de hoogte te zijn van allerhande ontwikkelingen binnen het SWV en binnen het E&D-team (bijv. uitwisselen interne expertise) Het team heeft meer eigenaarschap ontwikkeld: men gaat meer met elkaar in gesprek in plaats van via de teamleider Bij het nemen van besluiten moet helder worden welke inspraak schoolcoaches hebben; daar waar inspraak is, moet ook de wijsheid van de minderheid meegenomen worden. Het team had de neiging te snel besluiten te nemen die later weer ter discussie werden gesteld Schoolcoaches hebben de behoefte uitgesproken in de komende planperiode de professionaliseringsuren in te zetten voor het verdiepen van de eigen expertise. Men toetst zelf en in samenspraak met de teamleider of de gewenste scholing past in de visie van het SWV Het team heeft behoefte aan intervisie om te delen wat goed gaat en wat nog ontwikkeling behoeft