Ik mocht afgelopen jaar secretaris zijn van het zestiende bestuur der S.V. Linkit. Als ik er zo op terugkijk heb ik daar vrijwel altijd erg van genoten, mede dankzij de leden en ook dankzij mijn bestuursgenoten. Ik denk dat deze functie goed bij mij heeft gepast afgelopen jaar en dat ik mijn rol goed heb aangenomen ten opzichte van de andere functies binnen het bestuur. Ik heb gemerkt dat je als secretaris vaak dingen doet die voor de leden en soms ook voor andere bestuursleden niet opvallen, maar dat het vaak wel een basis of een opzetje is voor de taken die wel worden gezien. Al met al hartstikke leuk om dit opzetje te zijn, of hoe de rest het soms noemt: ‘hun extern geheugen’.