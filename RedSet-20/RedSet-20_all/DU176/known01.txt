Ik sta dan ook helemaal niet achter de boeren . Iedereen heeft het recht op een inkomen , ook boeren . Dat ze hoog kwalitatieve producten naar het buitenland exporteren en daarmee een positieve bijdrage leveren aan de economie is helemaal geweldig . Maar economische teruggang in ruil voor bescherming van de natuur en de planeet is een zure pil die we vroeg of laat door moeten slikken . Hogere zorgkosten of lagere salarissen als gevolg van de vergrijzing en een duurzame bevolkingsgroei/-stagnatie is een zure pil die we vroeg of laat door moeten slikken . Lagere salarissen en hogere zorgkosten als gevolg van verspillende managementlagen of roofzuchtige investeerders is echter een pil die wij niet door hoeven te slikken . Waar ik mij wel zorgen over maak is dat als wij de Nederlandse productie en export verlagen dit tot natuur- en klimaatschade ergens anders kan leiden . Dan heeft het weinig nut wat wij doen en dan is het alleen maar geldverspilling . Maar als andere landen ook hun verantwoordelijkheid nemen dan leidt dit tot duurzamere landbouwpraktijken en -producten wereldwijd .