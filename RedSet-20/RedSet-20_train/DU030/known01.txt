De dag dat de overblijfselen van de slachtoffers van vlucht MH17 terugkwamen , was ik met mijn ouders naar het strand . Het was die dag namelijk heerlijk weer . Door de waas van de zomervakantie had geen van ons bedacht dat die woensdag 'de dag ' was , anders hadden we wellicht onze planning erop aangepast . Ik weet niet precies meer waar we naar het strand gingen , maar het was in ieder geval een lange rit . De laatste paar kilometers voerden over smalle kronkelweggetjes door prachtig duinlandschap dat bijna on-Nederlands te noemen was . Toen we - na een paar uur strand - terug begonnen te rijden waren de duinweggetjes een stuk drukker . Blijkbaar wilden meer mensen naar huis . Ineens schakelde de radio over naar de ceremonie op luchtbasis Eindhoven . De commentator kondigde met ingehouden stem de minuut stilte aan , waarna The Last Post werd gespeeld . En ondanks de drukte zette vrijwel iedere bestuurder zijn of haar auto aan de kant . Het klinkt misschien heel lullig , maar het had iets heel krachtigs om een groep mensen zo eensgezind respect te zien tonen in _the middle of nowhere._